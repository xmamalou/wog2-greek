# ΓΛΙΤΣΟΚΟΣΜΟΣ 2 - ΕΛΛΗΝΙΚΗ ΜΕΤΑΓΛΩΤΤΙΣΗ ΤΟΥ WORLD OF GOO 2

Αυτή είναι μία ανεπίσημη μεταγλώττιση του παιχνιδιού World of Goo 2. Προς το παρόν, δεν διατίθεται αρχείο για αυτόματη εγκατάσταση
μέσω εργαλείων όπως το GooTwool, οπότε η εγκατάσταση πρέπει να γίνει χειροκίνητα.

Το αποθετήριο αυτό διαθέτει μεταφράσεις για όλο το παιχνίδι + επεκτεταμένες γραμματοσειρές (η επέκταση έγινε από εμένα). Καθώς δεν
είναι εύκολη η προσθήκη νέας γλώσσας, η μετάφραση, προς το παρόν, αντικαθιστά την αμερικανοϊσπανική μετάφραση. Ως εκ τούτου, οι 
Ελληνικές μεταφράσεις χρησιμοποιούν τον γλωσσικό κώδικα `es-419` (αντί για `el` ή `gr`). 

## ΧΕΙΡΟΚΙΝΗΤΗ ΕΓΚΑΤΑΣΤΑΣΗ - ΒΗΜΑΤΑ
1. Πηγαίνετε στην θέση του παιχνιδιού.
2. Στον φάκελο `game` θα βρείτε ένα αρχείο ονόματι `res.goo`. Αντιγράψτε το (στην ίδια θέση).
3. Μετονομάστε το πρωτότυπο αρχείο σε `res.zip`. Εξαγάγετε τα περιεχόμενα σε φάκελο με το όνομα `res` *στην ίδια θέση*.
4. Διαγράψτε το `res.zip`. Μην διαγράψετε το αντιγεγραμμένο αρχείο. Αντ' αυτού, κρατήστε το κάπου αλλού για ασφάλεια (Αν το κρατήσετε στην ίδια θέση, βεβαιωθείτε ότι *ΔΕΝ* ονομάζεται `res.goo`. To
παιχνίδι όταν φορτώνει προτεραιοποιεί την αναζήτηση του `res.goo`. Αν δεν το βρει, τότε ψάχνει για τον φάκελο `res`).
5. Αντιγράψτε τα περιεχόμενα του ευρετηρίου μέσα στον φάκελο `res`. Δεχτείτε όλες τις αντικαταστάσεις αρχείων στον προορισμό.
6. Τρέξτε το παιχνίδι. Στην επιλογή προφίλ, επιλέξτε το μενού της γλώσσας και μετά τα ελληνικά.
7. Καλή διασκέδαση!